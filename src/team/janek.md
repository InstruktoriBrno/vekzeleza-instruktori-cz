---
name: "Janek"
portrait: "janek.jpg"
order: 3
---
Jsem vystudovaný češtinář, který ale učí, co se namane. Mimo pěstování obecné moudrosti ve volných chvílích buď chodím
po horách nebo se snažím literaturu nejen učit a číst, ale občas i tvořit. Kromě toho mi zbývá čas ještě na proslavený
roverský kmen Hádes, který se snažím nevést, a dříve jsem působil jako instruktor i na několika skautských vzdělávacích kurzech.

Tvrz je pro mě místem s ohromným potenciálem, kde se můžu o historii učit prakticky, kde můžu tvořit rukama
a kde čas neutíká tak strašně rychle. Sem tam si tu hraju se dřevem nebo vypomáhám v kovárně, rozhodně ale pro mě není
problém něco postavit nebo ještě lépe zbořit a často se tím pádem v poslední době věnuju pracovním projektům ve vesničce.

Mám rád, když se věci hýbou, když se dá přemýšlet a disputovat do hloubky. A pak samozřejmě hraní rolí a fyzické vybití,
ať už při práci nebo v zápolení. Určitě mě taky uslyšíte, protože pokud si zrovna nepískám, mám v ruce kytaru.

