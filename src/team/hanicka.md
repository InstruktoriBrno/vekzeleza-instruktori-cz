---
name: "Hanka"
portrait: "hanicka.jpg"
order: 5
---
Už několik let žiju ve slovinském Koperu, přístavu na břehu Jaderského moře, kde jsem po bakaláři dřevostaveb v Brně
navázala studijním programem zaměřeným na udržitelnost a dřevo v životním prostředí člověka. Teď pracuju ve výzkumném
centru věnujícím se stejným tématům &mdash; částečně pomáhám s výzkumem a částečně pečuju o běžný provoz institutu.
Ve volném čase zpívám, lyžuju, hraju kuželky a střílím z luku.

K Tvrzi jsem se poprvé dostala v 17 letech. Od té doby se na ní podílím, nejdřív jako účastník, později jako organizátor.
V rámci projektu Tvrz mě baví potkávat se s ostatními, kteří jsou podobně naladěni, společně budovat, vymýšlet a zkoušet nové věci,
hrát si. Ráda se pohybuji ve středověkém prostředí, které spoustu věcí zjednoduší a spoustu zkomplikuje. Věk železa pro mě znamená
odpojení se od reálného světa, šanci vytvořit společně časoprostor, který vtáhne účastníky i organizátory, jiné trvání času,
partu lidí, společný humor a zpívání u ohně.

Mám ráda přehled a logicky uspořádané věci, na akci často vystupuju v roli hospodyně-klíčnice, která všechny kolem popohání
do činnosti, ale zároveň se klidně chopí práce spolu s ostatními.

